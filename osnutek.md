# Električna neodvisnost, sposobnost in dejstva Slovenije
##### Projektna naloga pri predmetu Podatkovno rudarjenje
*Avtorja: Tilen A. Levak in Tadej Skrbinek*

---
## Opis problema in cilji
Glavna stvar, ki naju zanima je: kakšen je bil razvoj električne industrije v Sloveniji in v katero pot se nagibajo trendi proizvodnje, cen, porabe, razvoja ipd. Iz vidika navadnega prebivalca, je Slovenija zmeraj bila zelo "električno premožna" država. Od Jugoslavije, ko so se je zgradila Nuklearna elektrarna Krško in v zgodnjih časih Republike Slovenije z razširitvijo termo- in hidroelektrarn. V bližnji preteklosti pa je tudi naraslo število sončnih elektrarn - gospodarskih in privatnih, ter se zgradila vetrna elektrarna Dolenja vas. Energetskih načrtov za proizvodnjo elektrike v Sloveniji je še zmeraj veliko. Porodijo pa se vprašanja:  
- Kakšno je razmerje med proizvodnjo in porabo električne energije v Sloveniji? 
- Kako močno vpliva poraba elektrike na njeno ceno?
- Ali imajo zasebne mini-elektrarne vpliv na ceno elektrike?
- Kakšni so premiki električne industrije v Sloveniji v zeleno smer?

Ta in druga vprašanja poizkušava s projektom odgovoriti.

## Podatki
Podatke, ki jih bova uporabila je zbral in objavil Statistični urad Republike Slovenije. Objavljeni so tabelarično v raznih formatih: PX, XSLX, CSV, Relacijskih tabelah in drugih formatih. Podatki obsegajo razne vire proizvodnje elektrike, cen, porab, moč elektrarn in drugih podatkov. Podatke bo potrebno tudi prečistiti in kohezijsko urediti.
